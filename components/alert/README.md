## Richtlijnen

- Laat een waarschuwing zien als de gebruiker/klant wel verder kan in het proces maar dat de actie mogelijke gevolgen kan hebben.
- Laat een foutmelding zien als de gebruiker/klant niet verder kan in het proces totdat het probleem verholpen is.

## Schrijfwijzer

### Succesmeldingen

Dit zijn suggesties voor meldingsteksten als een veld of een cluster (groep) van velden met succes zijn ingevuld. De succesmelding kun je specifiek maken voor de situatie. Ga spaarzaam om met succesmeldingen. Het is niet de bedoeling om bij elk veld een succesmelding te tonen.

| _Wat gebeurt er?_                                | _Meldingstekst_                                                                              |
| ------------------------------------------------ | -------------------------------------------------------------------------------------------- |
| Contactgegevens zijn juist ingevuld of gewijzigd | Uw contactgegevens zijn succesvol opgeslagen.                                                |
| Relatiegegevens zijn ingevuld of gewijzigd       | Uw relatiegegevens zijn succesvol opgeslagen.                                                |
| Het formulier is ingevuld en afgerond            | U heeft het formulier met succes ingevuld en verstuurd. U ontvangt een ontvangstbevestiging. |
| Het uploaden van een bestand is goed gegaan      | Uw bijlagen zijn succesvol toegevoegd.                                                       |

### Foutmeldingen

Dit zijn suggesties voor meldingsteksten als een verplicht veld niet wordt ingevuld of als er een foute waarde wordt ingevuld. De foutmelding kun je specifiek maken voor de situatie.

| _Wat gebeurt er?_                                                                                                                              | _Meldingstekst_                                                                                                   |
| ---------------------------------------------------------------------------------------------------------------------------------------------- | ----------------------------------------------------------------------------------------------------------------- |
| De gebruiker heeft geen antwoord gegeven op een verplichte vraag.                                                                              | Deze vraag is verplicht. Vul een antwoord in.                                                                     |
| De gebruiker heeft geen keuze gemaakt bij een verplichte vraag.                                                                                | Deze vraag is verplicht. Maak een keuze.                                                                          |
| De gebruiker heeft een ongeldige postcode ingevuld en wil zoeken op postcode.                                                                  | U heeft een ongeldige postcode ingevuld. Vul 4 cijfers in.                                                        |
| Plaatsnaam niet bekend en gebruiker wil zoeken op plaatsnaam.                                                                                  | Er zijn geen plaatsnamen gevonden die met deze letters beginnen.                                                  |
| De gebruiker heeft geen postcode ingevuld en wil zoeken op postcode.                                                                           | U heeft geen postcode ingevuld. Vul de postcode in.                                                               |
| De gebruiker heeft geen plaatsnaam ingevuld en wil zoeken op plaatsnaam.                                                                       | U heeft geen plaatsnaam ingevuld. Vul de plaatsnaam in.                                                           |
| Datum is leeg (niet gevuld).                                                                                                                   | Deze vraag is verplicht. Vul een datum in.                                                                        |
| Datum bestaat niet.                                                                                                                            | U heeft een ongeldige datum ingevuld. Vul een geldige datum in.                                                   |
| De gebruiker heeft het telefoonnummer niet ingevuld. Deze controle is bedoeld om de gebruiker te bewegen toch zijn telefoonnummer op te geven. | U heeft geen telefoonnummer ingevuld. Is dit juist? Ga dan verder. Wijzig anders eerst uw gegevens.               |
| Het telefoonnummer voldoet niet aan de voorwaarden. Het ingevulde telefoonnummer is ongeldig.                                                  | U heeft een ongeldig telefoonnummer ingevuld. Vul uw juiste telefoonnummer in en ga dan verder.                   |
| Het e-mailadres voldoet niet aan de voorwaarden. Het ingevulde e-mailadres bij vraag 'E-mailadres' is ongeldig.                                | U heeft een ongeldig e-mailadres ingevuld. Vul uw juiste e-mailadres in en ga dan verder.                         |
| De ingevulde adressen bij vraag 'E- mailadres' en 'Nogmaals e-mailadres' zijn ongelijk aan elkaar.                                             | De e-mailadressen die u heeft ingevuld zijn niet hetzelfde. Wijzig eerst uw gegevens en ga dan verder.            |
| Jaartal systeemdatum. Het jaartal ligt in de toekomst.                                                                                         | Het jaartal ligt in de toekomst. Kies het huidige jaartal of een in het verleden.                                 |
| Het jaartal ligt in het verleden.                                                                                                              | Het jaartal ligt in het verleden. Kies het huidige jaartal of een in de toekomst.                                 |
| Geboortejaar ligt in de toekomst.                                                                                                              | Het geboortejaar ligt in de toekomst. Wijzig eerst uw gegevens en ga dan verder.                                  |
| De nieuwe einddatum moet in de toekomst liggen.                                                                                                | De einddatum ligt in het verleden. Vul een toekomstige datum in.                                                  |
| Het eind van de geldigheidsperiode kan niet voor de start van de geldigheidsperiode liggen.                                                    | De einddatum ligt voor de begindatum. Pas de einddatum aan.                                                       |
| De begindatum mag niet in het verleden liggen.                                                                                                 | De begindatum die u heeft ingevuld ligt in het verleden. Pas de einddatum aan.                                    |
| De einddatum mag niet in het verleden liggen.                                                                                                  | De einddatum die u heeft ingevuld ligt in het verleden. Pas de einddatum aan.                                     |
| De einddatum moet na de begindatum liggen.                                                                                                     | De einddatum ligt voor de begindatum. Pas de begin- of de einddatum aan.                                          |
| De einddatum van de machtiging moet leeg zijn of groter zijn dan de begindatum.                                                                | De einddatum ligt voor de begindatum. Pas de begin- of einddatum aan. Heeft u geen einddatum? Laat het veld leeg. |
| Een datum moet in een bepaalde periode liggen.                                                                                                 | De datum ligt niet tussen …. en …Vul een juiste datum in.                                                         |
| Een veld moet en bepaalde waarde hebben.                                                                                                       | Vul een [bedrag] [percentage] in met [aantal] cijfer(s) achter de komma in.                                       |
|                                                                                                                                                | Het [bedrag] [percentage] moet tussen […] en […] liggen.                                                          |
|                                                                                                                                                | Het [bedrag] [percentage] mag niet [lager] [hoger] zijn dan […].                                                  |
