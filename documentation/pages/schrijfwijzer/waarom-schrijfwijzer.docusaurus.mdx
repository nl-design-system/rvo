---
title: Waarom deze schrijfwijzer?
hide_title: true
hide_table_of_contents: true
slug: waarom-deze-schrijfwijzer
sidebar_position: 1
sidebar_anchors:
  - anchor: prettig-zakelijk-dat-is-onze-stijl
    label: Prettig zakelijk, dat is onze stijl
  - anchor: hulpmiddel
    label: Hulpmiddel
  - anchor: vragen
    label: Vragen?
  - anchor: manifest-gebruiker-centraal
    label: Manifest Gebruiker Centraal
---

# Waarom deze schrijfwijzer?

Bij RVO zetten we de gebruiker centraal: we maken het eenvoudig en begrijpelijk voor de gebruiker van onze diensten. Daarbij zijn we ook herkenbaar: onze klanten herkennen onze organisatie in toon, stijl en opbouw van onze (digitale) middelen.

## Prettig zakelijk, dat is onze stijl

We zijn prettig zakelijk in de omgang. De afstand tussen ons en onze klanten is zo klein mogelijk. We voeren eigenlijk een gesprek 'op papier'.

## Hulpmiddel

Deze schrijfwijzer is een hulpmiddel voor iedereen binnen RVO die teksten schrijft voor internet, intranet, social media, nieuwsbrieven, brieven, e-mails en formulieren. De richtlijnen zijn ook goed bruikbaar voor intern gebruik. Het is een gids waarin je regels vindt die binnen RVO gelden voor schrijfstijl, zinsbouw en spelling. Ook vind je hierin verwijzingen naar naslagwerken, links over schrijven en handige woordenlijsten.

De Schrijfwijzer geldt voor alle kanalen en middelen waarvan RVO duidelijk zichtbaar de afzender is.

## Vragen?

Heb je vragen over of aanvullingen op de schrijfwijzer? Neem dan contact op met een van onze kanaal- en middelspecialisten:

| **Kanaal**         | **Specialist**                    | **E-mail**              |
| ------------------ | --------------------------------- | ----------------------- |
| Website            | Laura van Dam en Mirjam van Kuijk | hoofdredactie@rvo.nl    |
| English.rvo.nl     | Debby van den Berg                | debby.vandenberg@rvo.nl |
| Social media       | Hanna Copini                      | hanna.copini1@rvo.nl    |
| Nieuwsbrieven      | Yvonne van Drimmelen              | rvopublicaties@rvo.nl   |
| Brieven en e-mails | Margriet Jansen                   | margriet.jansen@rvo.nl  |
| Praktijkverhalen   | Bert Wiltjer                      | bert.wiltjer@rvo.nl     |
| Formulieren        | Fred Voorbrood                    | fred.voorbrood@rvo.nl   |
| Intranet           | Intranetredactie                  | intranet@rvo.nl         |

## Manifest Gebruiker Centraal

Binnen de overheid is een community opgericht: Gebruiker Centraal (www.gebruikercentraal.nl). Deze overheidsbrede kenniscommunity staat voor een gebruiksvriendelijke online overheid. Voor iedereen. Om zo dienstverlening te verbeteren, drempels en kosten te verlagen en fouten te vermijden.

Het actieteam van Gebruiker Centraal heeft vijf ontwerpprincipes opgesteld en deze vastgesteld in het Manifest Gebruiker Centraal. Door ondertekening van het manifest verbindt een overheidsorganisatie zich aan de ontwerpprincipes.

Het DT van RVO heeft dit manifest ook ondertekend (18 april 2017).
