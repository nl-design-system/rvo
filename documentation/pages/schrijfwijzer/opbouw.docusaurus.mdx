---
title: Opbouw
hide_title: true
hide_table_of_contents: true
slug: opbouw
sidebar_position: 5
sidebar_anchors:
  - anchor: korte-teksten
    label: Korte teksten
  - anchor: maak-je-tekst-scanbaar
    label: Maak je tekst scanbaar
  - anchor: tussenkopjes
    label: Tussenkopjes
  - anchor: opsommingen
    label: Opsommingen
  - anchor: tabellen
    label: Tabellen
  - anchor: links
    label: Links
  - anchor: teksten-op-buttons-knoppen-in-formulieren
    label: Teksten op buttons in formulieren
  - anchor: links-naar-e-mailadressen
    label: Links naar e-mailadressen
---

import { Link } from "../../../components";

# Opbouw

## Korte teksten

Hou je tekst kort. Toch meer tekst nodig?

- Zet deze op de website op een onderliggende pagina.
- Kies bij brieven voor een bijlage.
- Houd er bij een e-mail rekening mee dat de klant je tekst op een scherm leest. De algemene regel is dat de lezer niet hoeft te scrollen.

## Maak je tekst scanbaar

Je maakt een tekst scanbaar met een goede opmaak:

- Gebruik bullets voor belangrijke opsommingen, maar maak niet al te lange zinnen.
- Gebruik witregels tussen alinea's.
- Zorg voor tussenkoppen die samenvatten waar dat deel van de pagina over gaat. Maak de kop dus niet te algemeen.
- Houd de tussenkopjes kort: maximaal een halve regel.
- Maak alinea's bij voorkeur niet veel langer dan 5 schermregels.
- Meer boodschappen, dan meer alinea's.
- Onderstreep of cursiveer je teksten niet.

## Tussenkopjes

- Kopjes maken de structuur van je tekst duidelijk. Ze geven de lezer de mogelijkheid om te selecteren wat hij wel of niet wil lezen.
- De kop geeft de kern van het tekstblok eronder helder weer. Maak de kop dus niet te algemeen.
- Tussenkopjes in internetteksten hoeven niet leuk te zijn, in tegenstelling tot bijvoorbeeld kopjes in tijdschriften. Ze moeten het onderwerp duidelijk weergeven om de vindbaarheid te verbeteren.
- Specifiek bij formulieren: het is belangrijk dat tussenkopjes dezelfde stijl hebben. Bijvoorbeeld de stijl van een vraag of de stijl van een steekwoord. Dan is het gemakkelijker voor een gebruiker van een formulier om de inhoud te herkennen.
- Houd de tussenkopjes kort: maximaal een halve regel.
- Bij webteksten zet je paragraaftitels in Drupal in H2 en tussenkopjes in een paragraaf in H3. In Liferay is dat respectievelijk H3 en H4. In brieven en e-mails zet je tussenkopjes vet. Soms heb je subkopjes nodig. Deze zet je cursief en niet vet.

## Opsommingen

Opsommingen krijgen altijd een opsommingsteken in de kantlijn. Je maakt gebruik van bullets of van een genummerde lijst. Hieronder een aantal voorbeelden.

### Voorbeeld 1

Korte statements, zonder persoonsvorm en werkwoord. In zo'n opsomming hoef je geen hoofdletters en leestekens te gebruiken.

> Onder gebouwgebonden energiegebruik vallen:
>
> - verwarming
> - airconditioning
> - ventilatie
> - verlichting
> - liften en roltrappen

### Voorbeeld 2

Opsommingen als vervolg op de hoofdzin. Hier beginnen alle delen van de opsomming altijd met een kleine letter en eindigen ze met een puntkomma. Achter de laatste opsomming komt een punt.

> Na dit webinar weet u:
>
> - wat de regeling inhoudt;
> - welke voorwaarden gelden;
> - hoe u zich voorbereidt op de subsidieaanvraag.

### Voorbeeld 3

De onderdelen van de opsomming bestaan uit een grammaticaal volledige zin met een persoonsvorm en een werkwoord. We schrijven zulke zinnen dan ook met een hoofdletter en een punt.

> U kunt alleen subsidie aanvragen als u aan de volgende voorwaarden voldoet:
>
> - U gebruikt de subsidie voor de omzetting van landbouwgrond naar natuur.
> - De landbouwgrond is de afgelopen 5 jaar onafgebroken landbouwkundig in gebruik geweest.
> - U heeft voor de verwerving van de landbouwgrond geen subsidie gekregen.

### Voorbeeld 4

Probeer een opsomming binnen een opsomming zoveel mogelijk te vermijden.

> Thema's:
>
> - precisielandbouw
> - dierenwelzijn
> - emissiebeperking
>   - lucht
>   - water
>   - bodem

### Voorbeeld 5

Voor een lijst met stappen waarbij de volgorde essentieel is, gebruik je een genummerde lijst.

> Aardgasvrij in 6 stappen:
>
> 1. Check de isolatie van je woning
> 2. Verbeter de isolatie van je huis
> 3. Check en verbeter je ventilatie
> 4. Check je radiatoren
> 5. Ga elektrisch koken
> 6. Vervang je cv-ketel door duurzame verwarming

### Voorbeeld 6

Voor een lijst met bijvoorbeeld een bepaald aantal categorieën gebruik je een genummerde lijst.

> Er zijn 3 categorieën vanggewassen. Dat heeft te maken met de eigenschappen en het doel van een vanggewas. De categorieën zijn:
>
> 1. vanggewassen algemeen
> 2. vanggewassen aaltjesbestrijding
> 3. vanggewassen onderzaai van gras en vlinderbloemige gewassen

N.B.

Maak opsommingen niet te lang (streef naar niet meer dan 7 bullets).

Bullets gebruik je alleen als er sprake is van een daadwerkelijke opsomming, dus met meerdere elementen. Als je 1 formulier opnoemt is dat geen opsomming en hoeft er geen bullet bij.

## Tabellen

Tabellen zijn bedoeld om informatie op te delen in rijen en kolommen.

Gebruik tabellen alleen voor het presenteren van data, niet om tekst te structureren of beeld in te voegen.

Plak geen tabellen direct vanuit een Worddocument, maar bouw een tabel opnieuw op in het cms van de website.

## Links

Links zijn onmisbaar voor SEO, maar ze moeten wel relevant zijn.

Te pas en te onpas links in een webtekst plaatsen, zorgt ervoor dat onze websitebezoeker in de war raakt en niet meer weet waarop te klikken.

Links moeten onze lezer houvast bieden. Waarop moet je letten bij het plaatsen van een link?

### Eerst de boodschap, dan de link

Begin een webtekst nooit met een link. Je leidt een bezoeker dan direct van je pagina af. Voordat een bezoeker de keuze maakt op een link te klikken, wil hij eerst weten waar een tekst over gaat en waar een bepaalde link naartoe gaat. Vertel daarom eerst de belangrijkste boodschap en nodig de bezoeker daarna uit om verder te klikken. Je voorkomt hiermee dat de lezer tijdens het lezen met een keuze wordt geconfronteerd die hij op dat moment nog niet kan of wil maken.

Daarnaast wil een websitebezoeker snel overzicht krijgen. Veel kopjes en linkjes in de alinea's maken de pagina onrustig. Wil je de nadruk leggen op een link? Plaats deze dan zoveel mogelijk met een witregel ertussen onderaan de paragraaf (= advies vanuit serviceverbeterteam en UX-experts team Klantinzicht). Dit komt de leesbaarheid ten goede. Ook op mobiel is dit voor gebruikers prettiger. Een link waar je niet zoveel nadruk op wilt leggen, kan in de tekst blijven staan.

Voorbeelden:

> - Bekijk alle voorwaarden
> - Bekijk het aanvraagproces
> - Alles over vervallen betalingsrechten
> - Lees meer over Bedrijfsoverdrachten
> - Bekijk hoe we een sanctie berekenen
> - Bekijk de berekening van de subsidie

### Geef je link een slimme naam

Maak geen links met alleen de tekst 'lees meer', 'lees verder' of 'klik hier'. Het is onduidelijk wat de gebruiker gaat aantreffen. Geef een link een betekenisvolle en omschrijvende tekst, zodat de lezer weet wat hij kan verwachten. Gebruik woorden die de lading dekken. Dit is gebruikersvriendelijk. Voor SEO is het goed om belangrijke zoekwoorden in de linktekst te verwerken.

Staan links in de tekst? Maak dan gebruik van korte linkteksten: 1 of 2 woorden. Links buiten de tekst mogen meerdere woorden bevatten.

Consistentie in woordgebruik is belangrijk. Zorg dat je steeds dezelfde woorden gebruikt voor dezelfde link.

| Niet                                                                   | Wel                                                                                                                                              |
| ---------------------------------------------------------------------- | ------------------------------------------------------------------------------------------------------------------------------------------------ |
| Meer weten over de Schrijfwijzer? <Link href="#">Klik dan hier</Link>. | <Link href="#">De Schrijfwijzer</Link> helpt iedereen die teksten schrijft voor de websites van de Rijksdienst voor Ondernemend Nederland (RVO). |

### Bestemming van de hyperlink

Zorg dat je met de context van de tekst en het label duidelijk maakt wat precies de bestemming van de link is. Leid je de lezer naar een andere pagina of naar een andere website? Zorg dat de linktekst terugkomt in de paginatitel (=H1) van de tekst op de bestemmingspagina. Dat geeft gebruikers houvast.

Verwijs je naar een externe website, noem dan alleen de homepage (zonder https://www.). Verwijs je naar een specifieke pagina op een externe website, gebruik dan ook de naam van de homepage en deeplink naar de specifieke pagina. Je mag ook verwijzen naar 'de website van ....' .

### Verwijzingen in brieven en e-mails naar website

Zet geen ellenlange verwijzingen in je tekst. Dit maakt je tekst onnodig lang. Wil je de klant verwijzen naar een pagina op de website en is de link langer dan één regel? Verwerk de verwijzing dan in een zin:

> - 'Uitleg over de voorwaarden vindt u bij het onderwerp [naam onderwerp].'
> - 'Ga naar www.rvo.nl > Vergunning en erkenning aanvragen > Ecologisch deskundige.'
> - 'Meer weten over innovatiekrediet? Kijk op www.rvo.nl > Financiering voor ondernemers > Innovatiekrediet.'

Gebruik de regelingsnaam die we op www.rvo.nl gebruiken.

### Verwijzingen vanuit formulieren naar website

Verwijs je vanuit een formulier naar de website, dan doe je dit als volgt:

> 'Meer informatie over [onderwerp] vindt u op onze website op de pagina [naam pagina met link].'

### Fancy buttons

Op www.rvo.nl bestaat de mogelijkheid een zogenoemde fancy button in de tekst te plaatsen. Een fancy button moet een actiegerichte button zijn (dus met een werkwoord erin), en is alleen bedoeld voor die call-to-actions waar je echt de nadruk op wilt leggen. Op Subsidie- & Financieringspagina's gebruik je de button alleen in de paragrafen _Aanvragen_ en _Na uw aanvraag_ om naar een stappenplan of naar mijn.rvo.nl te verwijzen. Op Onderwerppagina's mag je 1 actiegerichte button per pagina plaatsen.

## Teksten op buttons (knoppen) in formulieren

import Buttonteksten from "./buttonteksten.mdx";

<Buttonteksten />

## Links naar e-mailadressen

Een e-mailadres moet zichtbaar zijn in de linktekst. Namen van contactpersonen linken we om die reden niet. We plaatsen een e-mailadres ook niet op een andere manier onder tekst, dus niet onder woorden als 'e-mail', 'aanmelden' of 'aanmelden per e-mail'. Dit geldt ook voor buttons.

Zonder zichtbaar e-mailadres:

- weet een klant niet waar de e-mail naartoe gaat (pas als het mailprogramma is geopend, wordt dit duidelijk).
- is het onmogelijk om het e-mailadres direct te kopiëren.
- werkt de link niet als een klant geen e-mailtoepassing heeft ingesteld.

| Niet                                                                                                        | Wel                                                                                                                                                                                       |
| ----------------------------------------------------------------------------------------------------------- | ----------------------------------------------------------------------------------------------------------------------------------------------------------------------------------------- |
| Heeft u vragen over deze missie? Neem dan contact op met <a href="#" class="rvo-link">contactpersoon X</a>. | Heeft u vragen over deze missie? Neem dan contact op met contactpersoon X, <Link href="mailto:contactpersoonX@rvo.nl" showIcon="after" icon="externe-link">contactpersoonX@rvo.nl</Link>. |

| Niet                                                                                                                      | Wel                                                                                                                                                                               |
| ------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------- |
| Heeft u vragen over deze missie? Stuur dan een e-mail naar de <a href="#" class="rvo-link">afdeling Innovatiemissies</a>. | Heeft u vragen over deze missie? Stuur dan een e-mail naar <Link href="mailto:functionele.postbus@rvo.nl" showIcon="after" icon="externe-link">functionele.postbus@rvo.nl</Link>. |

| Niet                                                  | Wel                                                                                                 |
| ----------------------------------------------------- | --------------------------------------------------------------------------------------------------- |
| Aanmelden <a href="#" class="rvo-link">per e-mail</a> | Aanmelden via <Link href="mailto:ttt@rvo.nl" showIcon="after" icon="externe-link">ttt@rvo.nl</Link> |
