Wat hieronder volgt is een beschrijving van hoe we willen dat er gewerkt wordt met ROOS bij RVO. Het proces zal niet in alle gevallen tot op de letter te volgen zijn maar biedt een mooie richtlijn om naar toe te werken.

Het is daarnaast continue onderhevig aan verbeteringen op basis van nieuwe inzichten die wij in de praktijk op doen.

Heb je vragen, opmerkingen over verbeteringen? Neem dan contact op met [designsystem@rvo.nl](mailto:designsystem@rvo.nl).

## ROOS is voor gedeelde componenten en patronen

ROOS heeft componenten en patronen die direct door iedereen gebruikt kunnen worden. Deze componenten en patronen worden nu, of in de toekomst, door meer dan één applicatie of website gebruikt. Zoals het logo, de menubar en de footer.

Nieuwe of applicatie specifieke componenten en patronen worden in eerste instantie ontworpen en ontwikkeld door het team dat ze nodig heeft. Zoals een kaartlaag of een complexe tabel. Elke bouwteam heeft eigen design en development capaciteit nodig om dit mogelijk te maken.

## Samenwerken aan ROOS

In de wekelijkse Designer check-in kunnen UI/UX designers aangeven dat er behoefte is aan een nieuw component of patroon.

Omdat de designers werken met verschillende bouwteams kan er bepaald worden of er een gedeelde behoefte is of dat het component/patroon ergens anders al in ontwikkeling. Hiermee voorkomen we dubbel werk.

Developers van de verschillende bouwteams communiceren met elkaar in het #ROOS kanaal op MatterMost. Ze stellen daar vragen over hoe te werken met ROOS en kunnen elkaar helpen met bestaande en nieuwe componenten en patronen.

## Wie doet wat met betrekking tot ROOS?

### Service Designer

Houdt zich bezig met de grote lijnen en signaleert waar ROOS kan helpen om applicaties of websites te verbeteren.

### UI/UX Designer

Ontwerpt schermen met bestaande componenten en patronen en vult dit aan met nieuw ontworpen componenten en patronen waar nodig.

### Design Engineer

Maakt klikbare prototypes van de schermen die ontworpen zijn door de UI/UX Designer. Deze rol wordt momenteel ingevuld door de Design System Lead.

### Design System Lead

Ondersteunt designers en developers in het werken met ROOS. Organiseert bijeenkomsten waar designers en developers input kunnen leveren op ROOS of vragen kunnen stellen. De Design System Lead prioriteert de backlog op basis van de gedeelde behoefte van de aangesloten applicaties en websites.

### Klantonderzoeker

Test samen met de UI/UX designer de prototypes met klant tijdens gebruikersonderzoeken.

### Front-end developer

Kan de prototypes van de Design Engineer of de ontwerpen van de UI/UX designer omzetten naar productiewaardige code en toepassen op de applicatie of website.

### Back-end developer

Zorgt ervoor dat de front-end op de back-end aangesloten wordt.
