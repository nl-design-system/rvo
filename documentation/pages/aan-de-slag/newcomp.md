Mis je een component of patroon in ROOS? Doorloop dan de onderstaande stappen.

1. Ga na of het component al bestaat in ROOS door contact op te nemen met het Design System team in Teams, het [#ROOS kanaal in Mattermost](https://matter.dtnr.nl/signup_user_complete/?id=jpmrorwwefnqfn5oufsw4i6t8e&md=link&sbr=su) (voor RVO en DICTU medewerkers) of stuur een mail naar [designsystem@rvo.nl](mailto:designsystem@rvo.nl).

2. Als dit niet het geval is zet de vraag dan uit binnen de community (designers op Teams en developers op MatterMost) of een ander (bouw)team binnen RVO al iets dergelijks heeft ontworpen en/of gebouwd. Een component wordt pas in ROOS opgenomen wanneer het door minstens twee applicaties of websites gebruikt wordt. Het kan het goed zijn dat een ander bouwteam dezelfde behoefte heeft gehad en al iets heeft gemaakt wat lijkt op het nieuwe component dat nodig is.

3. Als het gaat om een nieuw component, ontwerp het dan in de 'geest van ROOS' en maak gebruik van de [ROOS Figma bibliotheek](<https://www.figma.com/file/Sj6myBL1Fvot5M1qGxzvEo/ROOS-(RVO-Design-System)?type=design&node-id=484-13305&t=vZTjQBvAiufxd5Qs-0>). Hou bij je ontwerp meteen rekening met al eerder gedaan onderzoek (dan wel intern of extern) en beargumenteer je ontwerpkeuzes. Kijk ook naar voorbeelden van andere Design Systems. Je hoeft onderstaande stappen verder niet meer te volgen. Als het component al in enige vorm bestaat, dus iets wat er voor 75 tot 100% op lijkt, ontwerp dan verder op deze aanzet met (indien beschikbaar) de designer die betrokken is bij de applicatie of website waar dat component nu leeft. Omdat er nu twee applicaties/websites gebruik willen maken van het component is het automatisch kandidaat om opgenomen te worden in ROOS.

4. Probeer waar mogelijk het nieuwe component mee te nemen in gebruikerstesten.
5. Voer een agendapunt op voor het nieuwe component voor de wekelijkse ROOS Designer check-in in Teams zodat het de eerstvolgende keer besproken kan worden. Heb je nog geen toegang tot deze meeting? Stuur dan een mail naar [designsystem@rvo.nl](mailto:designsystem@rvo.nl).
6. Het component wordt verbeterd aan de hand van de opmerkingen van de andere designer en nog een keer gedeeld in de Teams/Mattermost omgevingen van ROOS. Designers en developers krijgen een laatste kans op input.
7. Hierna wordt het component gebouwd in [code](https://github.com/nl-design-system/rvo) en beschikbaar gesteld in [Storybook](https://nl-design-system.github.io/rvo/).
8. Er wordt documentatie geschreven voor het component dat wordt opgenomen in de [documentatieomgeving](https://www.rvo.nl/roos).
9. Het ontworpen Figma component wordt (waar nodig) aangepast zodat het overeenkomst met het component in de code.
10. Het component blijft aan verbeteringen onderhevig dus kan altijd naar aanleiding van nieuwe inzichten aangepast en verbeterd worden.

Heb je vragen of opmerkingen over dit proces? Stuur dan een e-mail naar [designsystem@rvo.nl](mailto:designsystem@rvo.nl).
